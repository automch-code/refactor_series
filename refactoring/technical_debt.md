## Technical Debt

เราทุกคนพยายามกันอย่างดีที่สุด ที่จะทำให้ code ของเรานั้นออกมาดี ออกมาเป็น "clean code" ตั้งแต่ตอนแรกที่เราเริ่มที่จะเขียน code

ไม่มีโปรแกรมเมอร์คนไหนหรอก ที่มีความตั้งใจตั้งแต่แรกที่จะ ทำให้ code นั้นเกิดความเสียหายต่อ project ที่สร้างขึ้น (_หรืออาจจะมี อิอิ_)

แล้ว "**จุดไหน**" ที่ทำให้สิ่งที่เรามองว่า "**clean code**" ของเรา กลายเป็น "**unclean code**" ?

คำอุปมาว่า **Technical Debt** (_หรือแปลไทยๆ ก็หนี้ทางเทคนิค_) ในความหมายของ unclean code คำนี้เนี่ยมีที่มาโดยชายที่ชื่อว่า **Ward Cunningham**

Ward Cunningham เขาก็ได้กล่าวเอาไว้ว่า

> _If you get a loan from a bank, this allows you to make purchases faster_

ถ้าเราได้รับเงินกู้มาจากธนาคาร มันก็จะทำให้เราใช้จ่ายอะไรๆ ได้เร็วขึ้น

> _You pay extra for expediting the process_

แต่ว่าคุณจะต้องจ่ายเพิ่มนะสำหรับการกู้เงินมาใช้ล่วงหน้า

> _you don’t just pay off the principal, but also the additional interest on the loan_

นั่นหมายความว่า "เราไม่ได้จ่ายแค่เงินต้นเท่านั้น" แต่ "เรายังต้องจ่ายดอกเบี้ยในเงินกู้นั้นด้วย"

นั่นหมายความว่าในท้ายที่สุดแล้ว เราก็จะต้องจ่ายแต่ดอกเบี้ย เพราะดอกเบี้ยมันเยอะเกิน แล้วก็ไม่มีความเป็นไปได้
ที่เราจะชำระหนี้ทั้งหมดได้

## เหตุของ Technical Debt

- ความกดดันทางด้าน Business
- ไม่เข้าใจผลลัพธ์ที่ตามมาของคำว่า "Technical Debt"
- ล้มเหลวในการที่จะจัดการกับส่วนที่มีการเชื่อมโยงกันมากเกินไป
- ไม่ค่อย Test
- ไม่ค่อยมี Document
- คนในทีมไม่ค่อยคุยกัน หรือ ปรึกษากัน
- ไม่ยอม merge branch ให้ branch ตัวเอง update เสมอ
- Delay การทำ refactor
- ไม่ค่อยเฝ้าติดตามว่าเกิดอะไรใน log
- ไม่เคยได้ทำสิ่งนั้น/ไม่ถนัด/ไม่มีความรู้ด้านนี้เลย
